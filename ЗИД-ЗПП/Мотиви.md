**МОТИВИ**

**към проекта на Закон за изменение и допълнение на Закона за политическите партии**

Настоящият законопроект е цели да направи партиите по демократични и по отчетни към гражданите, като:
1. Добави изискване партиите да използват демократична организация за постигане на целите си.
2. Добави изискване партийният устав да съдържа ясни и прозрачни критерии за подбора на кандидатите и определянето на кандидатските листи на партията за участие в избори (препоръка на съвета на Европа).
3. Добави мерки партиите да се финансират предимно от гражданите чрез ограничаване на държавната субсидия до сумата от собствените приходи на партията, улесняване на даренията на дребни суми и добавяне на таван за общата сума на дарения от едно физическо лице.

Според Конституцията (чл. 11, ал. 3) партиите съдействуват за формиране и изразяване на политическата воля на гражданите. За да го правят ефективно те трябва да са мотивирани да поддържат силна връзка с гражданите и да се отчитат пред тях за своите действия. Освен това партиите трябва да е демократични, управлявани реално от своите членове, за да може отчетността за вземаните решения да тече правилно – от ръководството, което ги взема, към членовете и от партията като цяло към избирателите. Иначе се получава т.нар. перверзна отчетност, при която членовете се отчитат на ръководството, а избирателите – на партията – т.нар. купен и контролиран вот.

Само така издигнатите от партиите и избраните за депутати, общински съветници и кметове ще са истински представители на избирателите.

В много държави, като Великобритания Испания, Нова Зеландия, Германия и други, има законово изискване партиите да са демократично устроени, заедно със допълнителни, вариращи по сложност текстове, които да гарантират това. Едно от нещата, които съветът на Европа препоръчва, е партийният устав да съдържа ясни и прозрачни критерии за подбора на кандидати на партията за изборни длъжности. Настоящият законопроект добавя тези две основни изисквания.

След изборите, издръжката на партиите чрез членски внос и дарения, е най-важния фактор, който ги мотивира да поддръжат по-дълбока връзка с гражданите и да се стараят да изразяват тяхната политическа воля. Ето защо, както препоръчва Съветът на Европа, е необходимо да има разумен баланс между публичното и частното финансиране на политическите партии<sup>1</sup>. Към момента делът на приходите от членски внос и дарения от граждани при парламентарно представените партии в България е под 20%. Партиите у нас се финансират предимно от държавни субсидии, по чиито относителен размер е един от най-големите в света. Не само размерът, но и моделът, по който се изчисляват субсидиите – на получен глас на предходните парламентарни избори, е проблемен. При него субсидията за дадена партия не отразява текущото отношение на електората към нея. Гражданите може да са се разочаровали от действията ѝ след изборите, но това почти няма да ѝ се отрази финансово до чак след следващите избори, и обратното. Тази липса на финансови последствия от техните действия прави партиите по-безотговорни.

Ето защо се препоръчва прякото държавното партийно финансиране да се обвърже с приходите от членски внос и дарения, както е в Германия, първата страна, която го е въвела. Там по закон общата сума на субсидията не може да надвишава приходите от членски внос и дарения и освен това част от нея се формира като процент от даренията.

Същевременно, за да могат партиите да се финансират по-лесно и от по-широк кръг граждани, е добре да се окуражат и улеснят даренията на малки суми. В много европейски страни като Ирландия, Германия и Белгия даренията до определен размер са анонимни. В Ирландия този размер например е 100 евро, което е 2.5% от средната месечна заплата. Това насърчава по-малки частни дарения и спестява административна тежест<sup>2</sup>

Според чл. 11 Конституцията политическия живот в България се основа върху принипа на политическия плурализъм, а партиите формират и изразяват политическата воля на гражданите. Ето защо, законът трябва да регулира партийното финансиране и така, че единици лица да нямат прекомерно голямо финансово влияние върху партиите, а от там и върху провежданите политики в държата. За целта е нужно да има ограничение на общия размер на даренията за политически партии от едно физическо лице, което обаче не трябва да е толкова ниско, че да ограничава свободата на гражданите да даряват.

Настоящият законопроект прилага тези препоръки.

Той постановява, че общата сума на годишната държавна субсидия не може да надвишава половината от собствените приходи на партията или коалицията за предходната година. Размерът на субсидията на един получен действителен глас се намалява от 8 лв (според бюджет 2021), на 1‰ от средната работна заплата (около 1.5 лв за 2022 г.). Законопроектът избира промил (една хилядна) вместо фиксирана сума, за да може размерът да се актуализира автоматично и да е стабилен във времето. През 2016 г. на национален референдум 72% от участвалите в него гласуват да се намали субсидия на 1 лв. на глас. Тази сума е приблизително равна на 1‰ от средната работна заплата през 2016 г., която тогава е 950 лв. Размерът е около средния за света размер на пряко публично финансиране за партиите.

В случая важен е не толкова самият размер на субсидията на глас, а че общата сума е ограничена до обствените приходи на партията и следователно зависи от актуалното отношение на гражданите към нея, тоест от това доколко тя изпълнява функциите си по конституция.

Добавя се таван за анонимни дарения в размер на 4% от средната работна заплата.

Добавя се таван на общата сума на даренията за политически партии от едно физическо лице в размер 2 средни годишни заплати.

Струва си да се отбележи, че според Конституцията, партиите съдействуват за формиране и изразяване на политическата воля на гражданите, а не на юридическите лица. Последните не би следвало да имат възможност да финансират партии и отмяната на тази възможност от КС с решение №5 от 2021 г. опростява настоящия законопроект.

С цел утвърждаване на вътрешнопартийна демокрация се въвеждат изисквания за тайно гласуване при пряк избор на органи на партията и за ясни критерии при подбора на кандидати и кандидатски листи за общи избори в страната. Последното е и съвместна препоръка на ОССЕи Венецианската комисия.
