**Проект**

**Закон**

**за изменение и допълнение на Закона за политическите партии**

(Обн. ДВ. бр.28 от 1 Април 2005г., изм. ДВ. бр.102 от 20 Декември 2005г., изм. ДВ. бр.17 от 24 Февруари 2006г., изм. ДВ. бр.73 от 5 Септември 2006г., изм. ДВ. бр.59 от 20 Юли 2007г., изм. ДВ. бр.78 от 28 Септември 2007г., изм. ДВ. бр.6 от 23 Януари 2009г., изм. ДВ. бр.54 от 16 Юли 2010г., изм. ДВ. бр.99 от 17 Декември 2010г., изм. ДВ. бр.9 от 28 Януари 2011г., изм. ДВ. бр.99 от 16 Декември 2011г., изм. ДВ. бр.30 от 26 Март 2013г., изм. ДВ. бр.68 от 2 Август 2013г., изм. и доп. ДВ. бр.71 от 13 Август 2013г., изм. и доп. ДВ. бр.19 от 5 Март 2014г., доп. ДВ. бр.32 от 5 Май 2015г., изм. ДВ. бр.95 от 8 Декември 2015г., изм. и доп. ДВ. бр.39 от 26 Май 2016г., изм. ДВ. бр.98 от 9 Декември 2016г., доп. ДВ. бр.86 от 27 Октомври 2017г., изм. ДВ. бр.17 от 26 Февруари 2019г., изм. ДВ. бр.50 от 25 Юни 2019г., изм. и доп. ДВ. бр.60 от 30 Юли 2019г., изм. ДВ. бр.28 от 24 Март 2020г., изм. ДВ. бр.44 от 13 Май 2020г., изм. и доп. ДВ. бр.104 от 8 Декември 2020г.)

§ **1**. В чл. 2, ал. 3 се изменя така:

Думите „средства и методи" се заменят със „средства, методи и организация".

§ **2**. Чл. 14, ал. 1 се изменя така:

1. Създава точка 13:

„13. ясни и прозрачни критерии за подбора на кандидати или кандидатски листи за участие в избори".

2. Създава се точка 14:

„14. В случаите, когато се предвижда пряк избор за органи на партията, изискване гласуването да е тайно.

§ **3**. В Чл. 23 се създава нова ал. 2:

„(2) Общата сума на даренията от едно физическо лице за всички партии за една календарна година не може да надхвърля средната брутна годишна работна заплата за предходната година по данни на Националния статистически институт."

§ **4**. В чл. 24, ал. 1, т. 2 се отменя.

§ **5**. В чл. 26, ал. 1 се изменя и допълва така:

След първото изречение се добавя ново: „Годишният размер държавна субсидия не може да надвишава половината от собствените приходи на партията или коалицията за предходната година". Думите „се определя ежегодно със закона за държавния бюджет на Република България." се заменят със думите „е 1‰ от средната месечна работна заплата за страната за предходната година по данни на Националния статистически институт."

§ **6**. В чл. 29, ал. 2, т. 1 се изменя така:

„1. лицата по чл. 23, ал. 1, т. 3, направили дарение или завещание в размер над 4% от средната месечна работна заплата за предходната година по данни на Националния статистически институт и видът, размерът, стойността и целта на направеното дарение или завещание."

**Преходни и заключителни разпоредби**

§ 7. (1) Регистрираните към датата на влизане в сила на този закон политически партии в срок до три години привеждат уставите си в съответствие с изискванията на този закон.

 (2) Производствата по регистрации на партии, започнали преди влизането в сила на закона, чиито устави са несъвместими или противоречат на неговите разпоредби, се прекратяват.

##

**МОТИВИ**

към проекта на Закон за изменение и допълнение на Закона за политическите партии

Според Конституцията (чл. 11, ал. 3) партиите съдействуват за формиране и изразяване на политическата воля на гражданите. За да го правят ефективно те трябва да да поддържат силна връзка с гражданите и да се отчитат пред тях за своите решения, както и да са демократични организации, управлявани реално от техните членове. Само така, избраните чрез кандидатски листи кандидати на партиите ще са представители на партиите, а косвено, чрез партите, на избирателите.

Издръжката на партиите от членски внос и дарения на симпатизанти е най-важния фактор, след изборите, мотивиращ ги да поддръжат по-тясна и постоянна връзка с гражданите и да изразяват тяхната политическа воля. Ето защо, както препоръчва Съветът на Европа, е необходимо да има разумен баланс между публичното и частното финансиране на политическите партии. За съжаление, в България делът на приходите от членски внос и дарения от граждани при парламентарно представените партии е само около 10-20%. Партиите у нас се финансират предимно от държавни субсидии, по чиито размер спрямо средната работна заплата сме на едно от първите мяста в света. Не само размерът, но и моделът, по който се изчисляват субсидиите – на получен глас на предходните парламентарни избори, е проблематичен. Той означава, че субсидията за дадена партия не отразява текущото отношение на електората към нея. Хората може да са се разочаровали от участието ѝ в управлението, но това почти няма да се отрази финансово до по-следващата предизборна кампания, и обратното. Ясно е, че тази липса на последствия създава условия за по-безотговорно поведение на партиите.

Ето защо се препоръчва прякото държавното финансиране да се обвърже с приходите от членски внос и дарения, както е в Германия, където по закон субсидията не може да ги надвишаваи част от нея даже се формира като процент от приходите от дарения.

Същевременно, за да могат партиите да се финансират по-лесно прякои от по-широк кръг граждани, е добре да се окуражат и улеснят даренията на малки суми. В много европейски страни като Ирландия, Германия и Белгия даренията до определен размер могат да са анонимни. В Ирландия този размер например е 100 евро. Поставянето на нисък таван на анонимните дарения е средство за насърчаване на по-малки частни дарения, като се спестява ненужна и ограничаваща ефективната свобода на партиите административна тежест.2

Според чл. 11 Конституцията политическия живот в България се основа върху принипа на политическия плурализъм, а партиите формират и изразяват политическата воля на гражданите. Ето защо, законът трябва да регулира партийното финансиране и така, че единици лица да нямат прекомерно голямо финансово влияние върху партиите, а от там и върху провежданите политики в държата. За целта е нужно да има ограничение на общия размер на даренията за политически партии от едно физическо лице, което обаче не трябва да е толкова ниско, че да ограничава свободата на гражданите да даряват.

Настоящият законопроект прилага тези препоръки.

Той постановява, че общата сума на годишната държавна субсидия не може да надвишава половината от собствените приходи на партията или коалицията за предходната година. Размерът на субсидията на един получен действителен глас се намалява от 8 лв (според бюджет 2021), на 1‰ от средната работна заплата (около 1.5 лв за 2022 г.). Законопроектът избира промил (една хилядна) вместо фиксирана сума, за да може размерът да се актуализира автоматично и да е стабилен във времето. През 2016 г. на национален референдум 72% от участвалите в него гласуват да се намали субсидия на 1 лв. на глас. Тази сума е приблизително равна на 1‰ от средната работна заплата през 2016 г., която тогава е 950 лв. Размерът е около средния за света размер на пряко публично финансиране за партиите.

В случая важен е не толкова самият размер на субсидията на глас, а че общата сума е ограничена до обствените приходи на партията и следователно зависи от актуалното отношение на гражданите към нея, тоест от това доколко тя изпълнява функциите си по конституция.

Добавя се таван за анонимни дарения в размер на 4% от средната работна заплата.

Добавя се таван на общата сума на даренията за политически партии от едно физическо лице в размер 2 средни годишни заплати.

Струва си да се отбележи, че според Конституцията, партиите съдействуват за формиране и изразяване на политическата воля на гражданите, а не на юридическите лица. Последните не би следвало да имат възможност да финансират партии и отмяната на тази възможност от КС с решение №5 от 2021 г. опростява настоящия законопроект.

С цел утвърждаване на вътрешнопартийна демокрация се въвеждат изисквания за тайно гласуване при пряк избор на органи на партията и за ясни критерии при подбора на кандидати и кандидатски листи за общи избори в страната. Последното е и съвместна препоръка на ОССЕи Венецианската комисия.

**ВНОСИТЕЛИ:**

1. **ОСНОВАНИЯ ЗА ЗАКОНОДАТЕЛНА ИНИЦИАТИВА**

По-добро регулиране на политическите партии, включително на тяхното финансиране, с цел да се засили отчетността и връзката им с гражданите.

1. **ЗАИНТЕСЕРОВАНИ СТРАНИ**

Всички граждани с избирателни права; политическите партии.

1. **АНАЛИЗ НА РАЗХОДИТЕ И ПОЛЗИТЕ**

Намалени разходи за бюджета в размер около 20 млн. лв. на година. Очакваните ползи включват по-тясно свързани с гражданите и по-добре изпълняващи функцията си по Конституция партии, както и завишени приходи в размер на милиарди лева на година вследствие на по-добро държавно управление.

1. **АДМИНИСТРАТИВНА ТЕЖЕСТ И СТРУТУРНИ ПРОМЕНИ**

Няма.

1. **ВЪЗДЕЙСТВИЕ ВЪРХУ НОРМАТИВНАТА БАЗА**

Не се налагат промени в други закони.

**ВНОСИТЕЛИ:**

[1](#sdfootnote1anc)Venice Commision. Recommendation 1516 (2001) – Financing of political parties

[2](#sdfootnote2anc)Picco, Daniela. Public funding to political parties: a forward-looking approach, 2015.

[3](#sdfootnote3anc)OSCE, Venice Commission. Guidelines on Political Party Regulation, 2011.
